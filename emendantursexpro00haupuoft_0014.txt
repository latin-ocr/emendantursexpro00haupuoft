10

Lusitanorum bezjo, et quae inde fiunt verba: verbi quod est baiser infinitivo Galli
pro substantivo nomine utuntur, similiterque Itali non numquam dicunt il baciare.
Quae postremo diximus adiecta a nobis sunt non quasi nova et incognita essent,
sed ut data hac occasione iuvenes, quibus haec scribimus, moneremus ne in perqui-
renda Latini sermonis varietate earum linguarum quae ex Latina ortae sunt conpara-
tionem omittant: qua neglecta factum est non numquam ut vel doctissimi homines
in errorem inducerentur. accidisse id putamus Friderico Bitschelio in ea disputatione
quam Musei philologici sui tomo vnn p. 158 inseruit. nam quod Plautus in Truculento
v 56 dixit, meliust te minis certare mecum quam minaciis, existimat Ritschelius mi-
naciarum vocabulum Plautum ut verbis luderet finxisse ioci licentia, transtulisse au-
tem id vocabulum veteres quosdam plautinarum fabularum nou tam correctores quam
corruptores ex hoc versu in duos alios eiusdem poetae versiculos. nam in Milite
114 2'1, ubi inlibris vulgatis scriptum est non milti possunt minaciis tuis hisce oculi
fodiri, quem versum Godofredus Hermaunus meliorem reddidit scribendo non pos-
sunt tuis minaciis llice oculi mi ecfodiri, cum liber palimpsestus minis tuis habeat
itemque exfbdiri, vetus autem Camerarii codex possunt milii et uterque lzisce oculis,
adparere fallaciam qua minaciis inlatum sit: scribendum enim essenon possunt mihi
minis tuis hisce oculis eoefodiri adgnoscendasque vetustas nominativorum formas
hisce oculis. deinde in Rudente 111 5 16 cum olim legeretur minucias ego istas flocci
non fizcio tuas, Rcizium recte scripsisse minus, quod in palimpsesto sit minucias
ego flocci non faciam tuas, in eo faciam quidem conservatum esse ex antiquo et
probo exemplari, sed istas deletum esse ab eo qui versum quem minaciarum voca-
bulo depravatum accepisset aliquo modo emendare vellet. quod nobis lubricum esse
videtur genus disputandi. nam in Militis quidem versu palimpsesti libri auctoritati
minime repugnamus, nisi quod nullam causam esse videbimus cur minaciis potius ex
Truculenti versu quam ex vulgari sermone sumptum putemus: sed eundem librum
etiam in Rudente sequendum esse existimamus. etsi enim Ritschclius prudenter
multisque exemplis docuit ne ab hoc quidem libro errores abesse librariorum-
que aut grammaticorum commenta, tamen sine gravissima causa eius auctoritas non
videtur esse contemnenda, ne Plautinarum fabularum emendationis, praeclare a Rit-
schelio incohatae sed multifariam ambiguae, difficultas augeatur et omnia fiant incerâ€”
tissima. putamus autem hic sine causa contemni. nam ut ab audaci contumaci effi-
caci fallaci pellaci pertinaci pervicaci fiunt audacia contumacia efficacia fallacia pel-
lacia pertinacia pervicacia, a tenaci Ennianum tenacia, Ausonianum procacia a pro-
caci, ita non mirum est si a minaci dicebantur minaciae, non ioco Plautino sed vulgi
consuetudine: nam plurali numero similes suntfhllaciae. neque potest illud voca-
bulum Plautus finxisse. quid enim? putabimusne ex uno versu singularique ioco
Plauti transire potuisse in eas linguas omnes quae ex Latina originem duxerunt? at-
qui Italicum est minaccia, provinciale menassa, Hispanum amenaza, Gallicum me-

