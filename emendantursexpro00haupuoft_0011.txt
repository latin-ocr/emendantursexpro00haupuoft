7

haecne maritafides ct pactae m sAvu noctes,
cum rudis urgenti bracchia victa dedi?

similis oratio est libro 1111 20 25, qui pactas in foedera ruperit aras, de quo versu
Lachmannus rectissime iudicavit. savii autem vocabulo Propertius utitur libro 11129
39, dixit, et opposita propellens savia dextra Prosilit in laxa nixa pedem solea.

Miraturi fortasse nou nulli sunt quod hoc adiecimus, usum esse Propertium
savii vocabulo. desinent mirari cum didicerint Ovidium in tot versuum milibus cre-
berrimaque osculorum commemoratione illud alterum vocabulum nusquam posuisse.
sed volumus hunc locum accuratius explicare. itaque notum est quo discrimine
grammatici haec vocabula separaverint. quorum Donatus ad Terentii Eunuchum 111
23 haec adscripsit, tria sunt osculandi genera, osculum scilicet, basium et savium.
oscula officiorum sunt, basia pudicorum affectuum, savia libidinum vel amorum.
Servius autem ad Vergilianum illud Aen. 1 256 oscula libavit natae haec adnotavit,
leviter tetigit. et sciendum osculum religionis esse, savium voluptatis. ita exemplar
Petri Danielis: in aliis haec addita sunt, quamvis quidam osculum filiis dari, uxori
basium, scorto savium dicant.- cum quibus conspirant differentiae Isidori, inter oscu-
lum et pacem. pacem amicis, filiis osculum dati dicimus, uxoribus basium, scorto
savium. item osculum caritatis est, basium blanditiae, savium voluptatis. quod
quidam etiam versibus liis distinxit, Basia coniugibus, sed et oscula dantur amicis,
Savia lascivis miscentur grata labellis. eadem aut similia in conpluribus medii quod
dicitur aevi glossariis inveniuntur. quae persequi nolumus, cum tota illa distinctio
vacillet et claudicet. nam et osculi vocabulum generalius est et basia non pudico-
rum tantum adfectuum sunt et rursum savia etiam pudica. neque suavitatis signifi-
cationem in savii vocabulo mentibus Romanorum continenter obversatam esse exem-
pla docent: quamquam a suavi haud dubie savium dictum est, extrita u littera, quam
antiquiores libri non solent addere. recte igitur Nonius p. 424 osculum inquit et
savium, his intellectibus discernuntur quod ab ore osculum, savium a suavitate dicitur.
Varro de vita p. R. l. ‘ideoque lzoc ab ore dicitur osculum, non a suavitate, unde
savium, quod simile sit saviunt’: ubi primi Varronis libri numerum addendum esse
Rothius coniecit. sed depravatum est ultimum Varronis verbum, neque quae olim
temptata sunt probari possunt: putamus Varronem scripsisse unde savium, quod si-
mile sit sAVlLLO. quodsi ita scripsit, non nimis scite vocabuli originem definivit: sed
constat eum in etymologia saepe similiter peccasse. savillum autem, quod ex farina
caseo melle ovo miscebatur, ubi percoctum erat melle unguebatur papaverque infria-
batur, ut e Catonis rei rusticae capite Lxxxmr discimus, aut a suavi parlier atque
savium dictum est aut sortasse ab ipso savio, quem ad modum nostri pistores dul-
ciarii basia faciunt. savii saviandique verbis antiquiores poetae et scriptores non
minus usi sunt quam verbis osculi et osculandi. itaque savium apud Plautum saepe
legitur, praetereaque in Bacchidum versibus 116 et 120 a Godofredo Hermanno
suavisaviazio pulchre restituta est idemque vocabulum, quod in Bacchisin plane ne-

