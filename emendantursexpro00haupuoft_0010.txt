b

Agamemno Euripidius in Iphigenia in Aulide v. 49 haec dicit, ἐγένοντο Λήδᾳ Θεστιάδι
τρεῖς παρθένοι, Φοίβη, Κλυταιμνήστρα τ’ ἐμὴ ξυνάορος, Ἑλένη τε. Euripidem pariter ac
Propertius secutus est imitator Ovidii in epistula Hermionae v. 75 ss. rapta, inquit,
Helena omnia luctus, Omnia solliciti plena timoris erant. Flebat avus Phoebeque
soror fratresque gemelli, Orabat superos Leda suumque Iovem. codices ibi phoebi-
que habent, quod quomodo corrigendum esset Meziriacus et Heinsius intellexerunt.

Hinc ad aliud Propertii carmen nos convertimus, in quo quae vulgo leguntur
intellegi possunt et vera videri, Propertium autem longe aliter scripsisse neglecta ad-

. huc vestigia quae in codicibus insunt manifesto docent possumusque egregii carminis

nitidiorem orationem reciperare. nam egregia proiecto est elegia ultimi libri tertia,
cuius primos versus adscribimus.
Ilaec Arethusa suo mittit mandata Lycotae,
cum totiens absis, si potes esse meus.
siqua tamen tibi lecturo pars oblita deerit,
haec erit e lacrimis facta litura meis:
aut siqua incerto fallet te littera tractu,
signa meae dextrae iam morientis erunt.
te modo viderunt iteratos Baclra per ortus,
ze modo numito Neuricus hostis equo,
Hiberm‘que Getae, pictoque Britannia curru,
ustus et eoa discolor Indus aqua.
haecne marita . fides et pactae sunt mihi noctes,
cum ''udis urgenti bracchia vieta dedi?
pulchra omnia, neque paene ultimus versus per se magnopere displicet traiecto verbo
quod est sunt. sed sunt illud in nullo cuius aliqua fides est codice legitur: additum
est in exemplari Regiensi a Lepido, unde Beroaldus elegantiae studiosus hunc ver-
sum ita conformavit, haecne marita fides, hae pactae sunt mihi noctes. iu Gronin-
gano codice aliisque nou nullis libris versiculo non pleno legitur haecne marita fides
et pactae mihi noctes. id deinde Itali, quorum conatus libri nulla fide digni con-
tinent, alii aliter conplere studuerunt, partim commentis rudibus et ineptis, utin non
nullis codicibus scriptum est et pacatae mihi noctes, partim melius, quale est hae
num pactae mihi noctes. quibus praestaret quod Lachmanno in mentem veuit, hae
pactae a te mihi noctes, nisi illud etiam mihi olim non lectum esse Neapolitanus
liber ostenderet, in quo hic versus ita scriptus est, haecne marita sides et parce avia
noctes. et parce quidem quin nihil aliud sit quam quod in Groningano libro recte
scriptum est pactae non videtur posse dubitari; quod idem Groninganus liber habet
mihi, id pro litteris illis avia, quae intellegi nequeunt, similive mendo rudi emen-
dandi carminis conatu substitutum esse et per se credibile est (neque enim ex mihi
fieri potuit avia) et manifestum erit si ex illis Neapolitani exemplaris litteris ea eli-
cientur quae Propertio dignissima suut. quid multa? scripsit poeta

